கைத்தல நிறைகனி யப்பமொ டவல்பொரி கப்பிய கரிமுக  னடிபேணிக்  கற்றிடு மடியவர் புத்தியி லுறைபவ  கற்பக மெனவினை - கடிதேகும்
மத்தமு மதியமும் வைத்திடு மரன்மகன்  மற்பொரு திரள்புய  மதயானை  மத்தள வயிறனை உத்தமி புதல்வனை  மட்டவிழ் மலர்கொடு  - பணிவேனே
முத்தமி ழடைவினை முற்படு கிரிதனில்  முற்பட எழுதிய முதல்வோனே  முப்புர மெரிசெய்த அச்சிவ னுறைரதம்  அச்சது பொடிசெய்த - அதிதீரா
அத்துய ரதுகொடு சுப்பிர மணிபடும் அப்புன மதனிடை இபமாகி  அக்குற மகளுட னச்சிறு முருகனை அக்கண மணமருள் - பெருமாளே